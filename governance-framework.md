# Cloud Governance Standard ISO27018

![Image of ISO27018 Standard](https://www.techerati.com/wp-content/uploads/2016/02/iso27018.jpg)

## Inleiding
ISO/IEC27018 is de cloud standaard waarin wordt beschreven hoe cloud providers om moeten gaan met Personally Identifiable Information (PII/Persoonsgegevens) en hoe zij de privacy van hun klanten kunnen beschermen. Deze standaard is gemaakt in 2014 en is voornamelijk gericht op publieke cloud providers (Azure, AWS, GCP bijvoorbeeld) die persoonsgegevens verwerken. Deze standaard is voornamelijk een uitwerking van de meer algemene privacystandaard ISO27002, maar dan aangepast aan de cloud. De inhoudelijke eisen van ISO27018 zijn een antwoord op de toenemende vraag vanuit Europese privacy-toezichthouders over de verwerking van persoonsgegevens bij de grote publieke cloud providers. 


## Bijdrage aan de governance van cloud processen, componenten, services, business en de mensen die ermee werken
Er zijn een aantal belangrijke eisen omschreven in de ISO27018 die bijdragen aan de governance van cloud processen, componenten, services, business en de mensen die ermee werken. 
De belangrijkste eisen die worden omschreven:
1. **Toestemming**: alleen wanneer de klant expliciet toestemming geeft voor het verwerken van persoonsgegevens mag de informatie gebruikt worden voor bijvoorbeeld marketingdoeleinden.
2. **Beheer**: er moet altijd de mogelijkheid worden gegeven aan klanten om beheer te voeren over hun persoonsgegevens.
3. **Transparantie**: cloud providers moeten duidelijk communiceren naar hun klanten over waar hun persoonsgegevens worden opgeslagen. Als er gebruik wordt gemaakt van onderaannemers moet dit bekend gemaakt worden en moet de cloud provider hier duidelijke afspraken mee maken over de verwerking van persoonsgegevens.
4. **Communicatie**: als er een datalek plaatsvindt moet de klant op de juiste wijze op de hoogte gehouden worden en moet er ondersteuning plaatsvinden bij de communicatie naar de betrokkenen toe.
5. **Personeel**: iedere medewerker van de cloud provider die toegang heeft tot persoonsgegevens moet een geheimhoudingsverklaring tekenen.
6. **Overheid**: als er een overheidsinstantie (zoals politie en justitie) toegang heeft verkregen tot de persoonsgevens van klanten dan is de cloud provider verplicht om hier een melding van te maken.

## Governance aspecten
Binnen cloud governance zijn er een aantal componenten waar een framework/standaard aan kan voldoen. Als het framework/standaard bijdraagt aan alle componenten kan het gezien worden als een compleet framework/standaard. 

De componenten waar een een framework/standaard aan kan voldoen:
1. Business: Performance (business goals), Cost Optimization, Compliance, Risk Management
2. People: Mensen staan centraal, het creÃ«ren van een multidisciplinair cloud team 
3. Process: Hoe migreer je naar de cloud, hoe worden veranderingen doorgevoerd, hoe wordt er omgegaan met incidenten 
4. Technology: Cost management, Security baseline, Identity baseline, Resource consistency, Deployment, Auditing and Monitoring

In de standaard ISO27018 staan voornamelijk People en Process centraal. ISO27018 is een standaard waarin wordt beschreven hoe er het beste met de persoonsgegevens van mensen omgegaan kan worden die gebruik maken van publieke cloud diensten. De governance aspecten waaraan ISO27018 voldoet: 
1. People: mensen staan centraal in deze standaard en hun privacy moet beschermd worden.
2. Process: geeft een beschrijving hoe de processen het beste ingericht kunnen worden om de PII te beschermen en wanneer de klant op de hoogte gebracht moet worden van data uitwisseling of een eventuele datalek.

ISO27018 voldoet dus niet aan alle aspecten van governance en wordt dus ook niet gezien als een compleet cloud governace framework/standaard. De ISO27018 standaard bevat richtlijnen die de standaard ISO27001 aanvult. Het is dan ook niet mogelijk om alleen ISO27018 gecertificeerd te zijn als je niet compliant bent aan de standaard ISO27001.

![Image of ISO27018, how is it used](https://lh3.googleusercontent.com/proxy/8fr5aglkSHrHpinzhG_TO5M4RJri8X-Vrmk2-zCQnytxxn-iac46KAFe6rZYBC6QOlu1Glhy_3l-txtQ4CafOsxDQ_XNox_rsreGghe10Orp1MU0lxydE8PmCbE4uFJyo-Neuv2g5DLGdna_RvgZ3I__Ofi87rKrIQdUrOMFqNM)

## Sterke en zwakke punten
Deze standaard helpt de publieke cloud providers om compliant te zijn aan verplichtingen wanneer zij PII verwerken binnen hun bedrijf. Deze standaard zorgt ervoor dat PII beter beschermd wordt en maakt de cloud diensten betrouwbaarder voor de klanten omdat zij hun eigen data kunnen beheren. Het helpt de cloud providers ook om transparant te zijn naar de klanten toe waardoor klanten een bewuste keuze kunnen maken tussen PII verwerkingsdiensten. Er wordt ook in een gebruikersovereenkomst vastgelegd waar de cloud provider allemaal aan voldoet, dit geeft een stukje inzicht en zekerheid aan de klant. 

Deze standaard heeft dus als sterke punten dat de klantgegevens beter beschermd worden en er wordt een stukje zekerheid en transparantie geleverd aan de klant omdat belangrijke afspraken contractueel worden vastgelegd. Binnen deze standaard wordt niet alles omschreven, om het totale plaatje compleet te krijgen moet eigenlijk deze standaard gecombineerd worden met de ISO27001. Om te voldoen aan ISO27018 moet er dus veel werk worden verricht, omdat je eerst compliant moet zijn aan ISO27001, wat ik zie als een zwak punt betreffende deze standaard. 

## ISO27018 en publieke cloud providers
Amazon Web Services, Microsoft Azure, Alibaba Cloud en Google Cloud Platform zijn allemaal compliant aan de ISO27018 standaard. De grote publieke cloud providers geven allemaal aan dat ISO27018 een belangrijk standaard is als het gaat om privacy binnen de cloud. Het is opzich wel logisch dat zij allemaal compliant zijn aan deze standaard omdat klanten anders een voorkeur hebben voor de cloud provider die wel compliant is aan deze privacy standaard. Aangezien er veel competitie is tussen de grote cloud providers zijn zij dus ook allemaal compliant aan deze standaard.

De persoonsgegevens die opgeslagen worden bij de publieke cloud providers kunnen dus volledig worden beheerd door de klanten zelf. Zonder toestemming van de klant wordt hun informatie niet gebruikt voor marketingdoeleinden. De cloud providers geven ook inzicht in de opslaglocatie van persoongegevens en hoe de providers de persoonsgegevens van hun klanten verwerken. Mocht het voor komen dat een overheidsinstantie een verzoek doet voor toegang tot persoonsgegevens, dan melden de publieke cloud providers dit bij hun klanten tenzij dit niet is toegestaan vanwege de wet.

## Link naar ISO27018 video
In de volgende video wordt er een uitleg gegeven wat ISO27018 precies is en op welke bedrijven deze standaard eigenlijk van toepassing is. Meer uitleg over deze standaard is te vinden in de volgende video: "https://youtu.be/ltLntY3HvGw?t=118"

## Bronnen
1. https://www.ictrecht.nl/blog/iso-27018-de-nieuwe-standaard-voor-privacy-in-de-cloud
2. https://aws.amazon.com/blogs/security/aws-obtains-iso-27018-privacy-certification/
3. https://www.iso27001security.com/html/27018.html
4. https://docs.microsoft.com/en-us/compliance/regulatory/offering-ISO-27018
5. https://cloud.google.com/security/compliance/iso-27018
6. https://www.alibabacloud.com/trust-center/iso27018
7. Presentatie week 6 les 1
